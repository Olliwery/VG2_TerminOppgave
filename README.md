I terminoppgaven min skal jeg lage en spillnettside, litt som Crazy Games eller Friv, der folk kan spille små spill på nettet. Jeg skal bruke MariaDB som database for å lagre data som brukerprofiler, poengsummer og spillhistorikk. Jeg vil også lage et ticketingsystem for brukerstøtte, så hvis noen får problemer eller trenger hjelp, kan de enkelt sende inn en forespørsel.

Sikkerhet er også en viktig del av oppgaven. Jeg skal sørge for at både dataene i databasen og på nettsiden er godt beskyttet. Det betyr at jeg må bruke kryptering for å sikre at passord og annen sensitiv informasjon er trygt, og at nettsiden bruker HTTPS for å beskytte dataene som sendes mellom serveren og brukerne. Jeg skal også sørge for at bare de som skal ha tilgang, kan gjøre endringer på nettsiden, for eksempel i adminpanelet.

Jeg må bruke forskjellige ferdigheter for å få dette til, som webutvikling, databasehåndtering og sikkerhet. Målet mitt er å lage en nettside som både er brukervennlig og responsiv, og som gjør det enkelt å spille spillene. Med MariaDB som database skal jeg kunne lagre og hente data på en effektiv måte, og ticketingsystemet skal gi en enkel løsning for support. Samtidig skal jeg sørge for at både dataene og nettsiden er trygge, slik at brukerne kan føle seg sikre på at informasjonen deres ikke blir lekket eller misbrukt.
